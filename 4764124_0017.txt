„7—

Sed post Brutum editum restabat, ut Cicero etiam aliud opus conficeret. Postquam ⁸
enim libro de claris oratoribus scripto exemplis e rerum memoria petitis demonstratum est
usque ad Ciceronis aetatem oratores ad summam perfectionem nondum pervenisse neque
summum atque omnibus numeris absolutum oratorem in lucem editum esse, ad extremum
quaestio exstitit, num perfectissimi oratoris species posset fingi - nulla ratione habita, utrum
talis orator-esse posset, necne — et qualem illam perfectissimi oratoris speciem esse oporteret.
Ad banc quaestionem Cicero in ‚,Oratore“ respondet et in hoc libro ita ut in Bruto scribendo
inscriptione libri indicat, quemadmodum recte judicare possimus de iis rebus, quas in „Oratore“

exposuerit. Neque enim de summa eloquentia scribere ei erat propositum, sed oratorem ·

κατ’ ἐξοχὴν fingere qualis esse deberet. Atque Cicero ipse iterum ac saepius confitetur se
Oratorem hoc consilio scripsisse, ut quasi finem faceret scribendi de arte oratoria et libris-de
rebus oratoriis Jam editis cumulum afferret, id est, ut in libris de oratore editis via, . qua oratores
propositum consequi possent, demonstrata et in Bruto eloquentiae Romanorum historia scripta
jam perfectissimi oratoris specie fingenda animo et mente concepta neque ab ullo homine re
vera visa propositum ipsum ostenderet. Qua specie quum Cicero omnibus libri locis oratorem
ipsum significet, dicere possumus Ciceroni propositum fuisse illius perfecti oratoris et summae
eloquentiae speciem exprimere. Jam ex hac ipsa re apparet, quemadmodum ,‚Orator“ et libri
de oratore editi 'inter se differant. In his enim libris Cicero hoc prae ceteris agebat, ut
quomodo perfecti oratores fieri et ad sublime illud eloquentiae fastigium venire possent, via
ac ratione Romanos doceret, in „Oratore“ hoc agebat, ut fastigium illud eloquentiae 'ipsum
pingeret. Neque igitur in hoc opere dicendi praecepta tradere jam vult eamque ob rem in
hoc libro eum non dicendi magistrum, sed existimatorem ac judicem esse videmus. Quamquam
mirari non possumus plurima praecepta dicendi artis in libris de oratore editis jam tradita in
„Oratore“ iterum atque eodem modo commemorari, quod praecepta illa aliter tradi non pote-
rant. Velut (ut-ea tantum, quae maximi momenti sunt, commemoremus) in utroque opere
genus demonstrativum ab genere judiciali et deliberativo contionis secernitur, in utroque opere
qui dicuntur status causae et commendatio θέσεως nobis occurrunt. Praeterea quinque illae
notae res omnibus ora—toribus necessariae, invenire, collocare, memoria, elocutio, actio, et partes
orationis usitatae, principium, narratio, argumentatio, peroratio in utroque opere leguntur.
Neque desunt duo genera locorum et lumina orationis et sententiarum. In utroque denique
opere exponitur oratorem perfectum philosophiae, juris, rerum gestarum et memoriae veteris
ordinis peritum esse et salibus uti posse oportere. Attamen haec omnia in „Oratore“ ita ex-
planantur, ut aptum est ad consilium, quo hic liber scriptus est, quodque Jam supra comme-
moravimus. Ea autem, quae in hoc opere levioris momenti sunt, principia, narrationes, paucis
enumerantur, ea, quae in hoc opere majoris sunt momenti, ut omnia, quae ad elocutionem,
quae est summa rhetorices pars, et ad numerum pertinent, diligentia accurata ac justa trac-
tantur, et de elocutione et numero multa et nova et utilia ad ea, quae Jam in libris de oratore
editis Cicero exposuerat, adduntur. Atque major „Oratoris“ pars in verborum circumscriptione
revocata ad artem ac praecepta et in numero oratorio explicandis versatur. In eo autem
oratore, cui nihil addi posset, describendo Ciceronem suo ipsius sensu artis oratoriae ductum
esse manifestum est. Qui sibi conscius erat tres illas res, quibus inter se conjunctis in dicendo
aliquid effici posset, ingenium, doctrinam, usum in se inesse. Hoc modo ad oratoris perfec·
tissimi imaginem recte exprimendam opus erat Ciceronem sibi accurate ac diligenter proponere
ea, quae dicendo consecutus esset quibusque rebus ceteris oratoribus praestaret. Atque ita in

