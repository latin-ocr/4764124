—5—

Romanorum cratibus agitur, ad Brutum scripsit. Atque eadem de causa hic liber inscriptus est
„Brutus de claris oratoribus“. Ac quam insignem oratorem Cicero Brutum existimet, libro ad
Brutum scripto perspici potest. Cicero enim arbitratur post Hortensii clarissimi oratoris
mortem se et Brutum orbae eloquentiae quasi tutores relictos esse. Itaque Brutum adhor-
tatur, ut domi teneat eam saeptam liberali custodia, et ignotos atque impudentes procos
repudiet tueaturque ut adultam virginem caste et ab amatorum impetu prohibeat. Brutum
igitur sua frui virtute cupit eique optat eam rempublicam, in qua duorum generum amplissi-
morum renovare memoriam atque augere possit. Huic multum laudis tribuit, quod non linguam
modo acuerit exercitatione dicendi, sed et ipsam eloquentiam locupletaverit graviorum artium
instrumento. Simulque eum admonet, ut se in suis perennibus studiis contineat, ne postea in
numero eorum patronorum, quos in illo sermone congesserit, habeatur. Deinde in Bruto
scribendo Ciceroni in animo fuisse ab omnibus oratoribus et vetustioris et recentioris aetatis
se defendere apparet. Hoc modo et quid ipse dicendo efficeret et quam eximiis virtutibus
oratoriis esset, indicare volebat. Praecipue autem necesse esse contendebat oratorem omnibus
litteris esse eruditum. Putabat enim praecepta a Graecorum magistris dicendi tradita jejuna
atque arida, a vita quotidiana aliena et solum dicendi usum non sufficere ad bene dicendi
facultatem consequendam. Ciceronem ipsum autem in omnibus litterarum partibus diligentissime
versatum fuisse scimus. Quodsi Antistium, Scaurum, Curionem, Torquatum, Memmium repre-
hendendos esse censet, manifestum est Ciceronem ea re se ipsum laudare et ostendere velle se
ex eruditione atque doctrina majorem laudem quam aequales et oratores, qui antea fuerint.
esse adeptum. Atque in Scauro et Curione commemorandis dum Cicero causas quaerit, cur ii
excellentium oratorum laudem non sint assecuti, maxima ex parte eam ob rem eorum ‘gloriam
esse minutam intelligit, quod iis doctrina defuerit, sine qua etiamsi quid bene dicatur adJu-
vante natura, tamen id, quia fortuito fiat, semper paratum esse non possit. Qua re factum
esse, ut Scaurum testimonium, non causam dicere homines putaverint, quum pro reo dixerit.
Ex litterarum autem partium numero Cicero enumerat historiam, jus civile, philosophiam.
Quibus accurate cognoscendis oratorem operam dare oportere Cicero arbitratur. Has tres
litterarum partes ipse diligenter tractaverat et in illis plus quam omnes oratores se consecutum
esse putabat. Quod optime intelligimus eo loco Bruti, quo Cicero cum Sulpicio confertur.
Atque quomodo philosophiae studiis deditus fuerit commemorans ostendit se Platonis, Aristotelis,
Theophrasti studio vim, copiam, Jucunditatem dicendi sibi paravisse. Quibus rebus oratoris
virtutes continentur. Illas autem tres res in nullo alio oratore tam praeclare inter se con-
junctas esse Cicero censebat. Praeterea in philosophiae studiis commemorandis explicare
studet peripateticorum et academicorum tantum philosophiam oratori usui esse, stoicorum
philosophia orationem nimis contrahi atque astringi. Quod quam verum sit Rutilii et Tuberonis
exemplo demonstrat, quos laudem oratoriam haud singularem assecutos narrat. Rutilius autem
in quodam tristi et severo genere dicendi versatus est. Sunt ejus orationes jejunae, multa
praeclara insunt de jure3 doctus erat vir et Graecis litteris eruditus, Panaetii auditor, prope
perfectus in StoiciS, quorum peracutum et artis plenum orationis genus, tamen exile nec satis
populari assensioni accommodatum est. Pariter autem ac Rutilius nullo in oratorum numero
fuit Tubero, qui vita severus et congruens cum ea disciplina erat, quam colebat. Qui oratione
est durus, incultus, horridus3 tali modo honoribus majorum respondere non potuit. Omnes fere
Stoici prudentissimi in disserendo sunt et id arte faciunt suntque architecti paene verborum,
iidem traducti a disputando ad dicendum inopes reperiuntur. Unum excipimus Catonem, in

