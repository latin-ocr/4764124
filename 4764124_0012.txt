.- 2 .-
9
poneret, nos non fugit. Neque dubitare possumus, quin Ciceroni historiam Romanorum elo·
quentiae scribenti in animo fuerit secundum praecepta oratoria in libris de oratore editis
tradita omnium Romanorum oratorum censuram diligenter agere. Nemo enim umquam anteo.
opus perpetuum et historiam et litteras complectens confecerat, nemo antea ad litteras Romanas
accuratius cognoscendas adjumentum praebuerat. Omnibus enim locis Bruti, quibus,convenit',
Cicero litterarum partes arti dicendi finitimas respicit. ad hunc autem librum scribendum
libro potissimum annali Attici viros inter Romanos maxime excellentes brevi in conspeetu
ponente commotum se esse Cicero ipse confitetur. Quem librum maximae utilitati sibi fuisse
Cicero satis perspicue ostendit, quum Bruto praesente se excuset, quod plurimas res huic*
sermoni minus aptas afferat. Cujus rei culpam Attico tribuit, qui se studio illustrium hominum-
aetates et tempora persequendi inflammaverit. Etiam hoc magni erat momenti, quod jam
Aristoteles post librum, qui ῥητορική inscribitur, editum opus confecerat, quod inscribitur
τεχνῶν συναγωγή, quo oratores temporum ordinibus spectatis enumerat ac superioris libri ratione
habita dijudicat. Varronis quoque doctrina Ciceroni multum profuit. Nam hunc in Bruto
rerum antiquarum literate peritum haud raro se praestare videmus. Sed praeter inud quod
supra cdmmemoravimus Ciceronen in Bruto 'scribendo etiam alia multa spectasse perspicuum
est. Quae per totum librum cognosci possunt. Haec autem ut intelligamus atque recte diju-
dicemus, ea tempora, quibus Brutus scriptus sit, consideranda nobis sunt. Anno quadragesimo·
sexto priusquam proelio ad Thapsum commisso bellum in Africa gestum ad exitum esset
ductum et Caesaris res ‘florerent et respublica libera deleretur, Cicero intelligebat orationem
forensem non jam ea auctoritate ac gravitate, qua antea, esse futuram. Itaque quum ex ex·
silio rediisset et propter gravissimos reipublicae casus vehementi dolore esset affectus, ad
litterarum studia se contulit. Atque ita intelligimus Ciceronem scripsisse Brutum reipublicae
conditione coactum otio sese dedere. Per‘totum enim librum quam sit male affectus Cicero
ac tristis videmus. Magnopere angitur animo, non consilii, non ingenii, non auctoritatis armis
egere rempublicam, quae didicerat tractare quibusque se adsuefecerat, quaeque erant propria.
quum praestantis in republica viri tum bene moratae et bene constitutae civitatis. Ejus<
multum intererat aequalium animos inflammare eorum temporum amore, quibus oratione, non
gladio reipublicae salus dijudicaretur. Apparet illum efficere voluisse, ut ars dicendi ad in-
teritum ruens rursus auctoritate floreret. Quod ea re optime assequi poterat, quod aequalibus
omnium oratorum memoriam renovare, oratorum Romanorum studia excitare, patriae amorem
Romanorum incendere, superbiam eorum alere studebat. Hoc autem modo Romanos in Bruto
adhortans ac decens Cicero se ipsum imitatione dignissimum esse oratorem putat3 atque. id
optimo Jure, quia ex Romanorum oratoribus haud dubie perfectissimus erat et dicendi copiam
inter populum Romanum non modo illustravit, sed etiam genuit. Quod multis libri locis in·-
telligimus. Magnis se laudibus effert certe se et boni aliquid attulisse juventuti, magnificentius
qnam fuerit genus dicendi et ornatius; et nocuisse fortasse, quod veteres orationes post suasv
a plerisque legi sint desitae. Praeterea autem Crassum laudans sic existimat illius oratoris
merito dicendi Latine primam maturitatem exstitisse et jam ad summum paene esse perduc-
tam, ut eo nihil ferme quisquam addere potuerit, nisi qui a philosophia, a jure civili, ab his-
toria fuerit instructior. Quo facto Cicero a Bruto interrogatus, utrum iuturus esset, an jam
esset iste, quem exspectaret, scire se negat. Hoc autem loco Ciceronem putare se =iam illum
oratorem esse, qui omnibus in rebus perfectus sit, perspicuum est. Nec minus apertum est⁴
Ciceronem se ipsum significare his verbis: „plus enini certe attulit huic populo dignitatis„

 

