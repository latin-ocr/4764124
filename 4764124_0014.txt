...4â€”

Demosthenes dicturus esset, concursus audiendi causa ex tota Graecia fiebat. At quum isti
Attici dicunt, non modo a corona, sed etiam ab advocatis relinquuntur. Horum princeps quum
esset C. Licinius Calvus, qui ex ommbus pseudoatticis maxime a Ciceronis dicendi ratione alienus
erat, hunc potissimum Cicero in Bruto impugnandum sibi deligit. Is vir quamquam scienter
eleganterque dicendi genus tractabat, nimium tamen inquirens in se atque ipse sese observans
metuensque ne vitiosum colligeret, etiam verum sanguinem deperdebat. Itaque ejus oratio
nimia religione attenuata doctis et attente audientibus erat illustris, a multitudine autem et
a foro, cui nata eloquentia est, devorabatur. Sed quum propter scribendi genus potissimum
pseudoattici Ciceronem reprehenderent, hic adversariorum crimina ea re diluere studet, quod
Atticus et Brutus Ciceronem Latine scribendi principem esse atque inventorem sermonis
praeclari atque elegantissimi bene de populi Romani nomine ac dignitate meritumesse confir-
mant. Praeter oratores autem Graecorum Ciceroni Romanorum oratores vetustioris aetatis
usui fuerant. Quos quod prorsus neglexerint, Cicero pseudoatticis item crimini vertit. Ac
praecipue eam ob rem illi Ciceroni vituperandi videntur, quod illis Cato plane ignotus sit,
quippe qui Hyperidis et Lysiae sit simillimus. Qui vir erat gravis in laudando, acerbus in
vituperando, in sententiis argutus, in docendo edisserendoque subtilis. Refertae sunt ejus ora-
tiones et verbis et rebus illustribus3 sed Catonis luminibus obstruxit posteriorum quasi exag-
gerata altius oratio. Lysias quidem et Hyperides a plerisque Romanis amabantur, quum
penitus ignoraretur Cato, quod antiquiorem esse illius sermonem et quaedam horridiora verba
dicerent. Nec vero hi vituperatores si modo ad Catonis orationes numeri adderentur neminem
Catoni anteponi posse intelligebant. Praeterea autem Cato erat distinctus in verborum immu-
tationibus et sententiarum orationisque formis utendis. His autem omnibus adversariorum vitiis
Cicero putabat factum esse, ut non eam laudem oratoriam assequi possent, qua ipse vigeret.
Illis enim id quod oratori maxime esset cupiendum popularem approbationem deesse demon-
strabat. Cujus partiprem fieri eum, qui oratione animos audientium permovere, incitare,
flectere, non item eum, qui multitudinem docere tantum posset. Ac quia Ciceronis adversarii
illius dicendi genus acerbissime vituperabant, graviter confirmabat orationes suas a multitudine
valde probari. HuJus autem approbationem Judicio intelligentium multo se praeferre confiteri
non dubitabat. Atque tria illa, quae oratione efficienda sint, ut audientes doceantur, delec-
tentur, moveantur, quas res jam in libris de oratore editis commemoraverat, etiam in Bruto
accuratius considerans exponit eum, qui tribus illis rebus ita, ut velit, audientium animos
moveat, a multitudine probari necesse esse. Multitudinem enim quid oratione efficiatur, doctos
cur efficiatur, intelligere. In eorum autem numero, qui a Cicerone in dicendo alieni erant,
etiam M. Junius Brutus collocandus est. Qui quamquam artissimo amicitiae vinculo cum
Cicerone erat conjunctus eademque quae ille de iis rebus, quae ad rempublicam pertinebant,
sentiebat, tamen aliam dicendi rationem atque Cicero sequebatur. Neque hoc mirum erat,
quum illius acutum ingenium, animus frigidus, severitas ac gravitas propria essent, hic cogi-
tationis nimia quadam ubertate, humanitatis sensu, animo concitato esset praeditus. Nihilo
tamen secius Cicero in eo libro, de quo agimus, Bruti virtutes oratorias summis laudibus effe-
rebat, quin etiam Ciceroni erat persuasum futurum esse ut Bruti merito Romanorum eloquentia
maxime vigeret, si pseudoatticorum dicendi generi se opponeret atque ad Ciceronis genus
dicendi propius accederet. Bene autem de Bruto eam ob rem existimabat, quod is quum
litterarum peritus tum litteris Graecis eximie eruditus erat. Itaque Cicero quum Brutum in
posterum inter Romanorum oratores principem esse futurum speraret, librum, quo de claris

