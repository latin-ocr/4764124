’ν ⁴:27⁷ ΤἛΞΞἙΣ ,3³³

a* „ A-,q ,Ἣ

Quibus de causis Cicero post libros de oratore editos etiam ‚,Brutum“
scripserit et „Oratorem“.

 

Cicero quum Roma fugere coactus, domus deleta, re familiari privatus esset 3 animo
erat afflicto. Ac quamquam gravissima illa tempora brevi melioribus mutabantur et Cicero
de adversariis triumphum agens anno quinquagesimo septimo in patriam redibat, tamen nihil
Jam valebat in rebus, quae ad rempublicam pertinebant. Pompejus enim et Caesar re vera
jam soli regnabant neque liberatori patriae locus relictus erat. Itaque jam anno quinqua-
gesimo sexto ineunte Cicero· in villam tranquillam se recepit. Deinde paullisper rursus Romae
moratus anno quinquagesimo quinto, quum comitia habita magistratibus creandis perpetuo
interpellarentur, denuo in villam reversus est, ut litterarum studiis animum tristem recrearet.
Quo tempore quum a rebus publicis remotus esset, tres illos libros de oratore, opus summo
artificio perfectum, scripsit. Hoc opere id potissimum demonstrare volebat neque praeceptis
rhetorum Graecorum neque solo usu in foro aut in contionibus aut in senatu quemquam ora-
torem vere perfectum fieri posse, sed multo majora ei, qui talis orator fieri vellet, esse trac-

,tanda. Apte enim conjungendam esse doctrinam litterarum Graecarum studio partam et

sapientiam ad omnes res pertinentem cum quotidiana exercitatione. Hanc autem sententiam,
quam de artis oratoriae natura et de iis rebus, quae perfecto oratori essent discendae, habebat,
ut Romanis probaret, in hoc opere Crassum et Antonium, quos summos oratores esse inter
omnes constabat, suam ipsius sententiam explicantes et confitentes fecit se eam ipsam ob rem
ad summam dicendi perfectionem non pervenisse, quod illis in studiis non satis diligenter ac
late versati essent. Omnia autem praecepta, quae Cicero in illis libris tradit, manifeste nobis
indicant, qua via ipse talis orator, qualis fuerit, factus sit. Ac materiam ita tractat, ut pri-
mum quibus rebus ad munus oratoris nos praeparare debeamuS, exponat, deinde de inventione,
collocatione, memoria loquatur, tum elocutionem atque actionem attingat. Ita Cicero Romanos
omnibus rebus dicendi studiosis necessariis satis instruxerat. Neque tamen satis habebat hos
libros scripsisse, sed decem fere annis post etiam duos libros, Brutum et Oratorem, edidit.
His libris item res ad artem oratoriam pertinentes continentur ac multis locis eadem prae-
cepta quae in libris de oratore editis inveniuntur. Quibus autem de causis Cicero post libros
de oratore editos etiam Brutum scripserit et Oratorem breviter exponere nobis propositum est.

Atque in Bruto scribendo Ciceronem id potissimum spectasse, ut historiam Romanorum
eloquentiae aequalibus accuratius traderet, plurimos Romanorum oratores temporum ordine

enumeraret, eorum virtutes oratorias ostenderet quidque eorum cujusque proprium esset ex-

1

