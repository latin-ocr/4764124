-9-

rentur, quum praesertim intelligeret fore ut rebus reipublicae prorsus mutatis etiam eloquentia
plane mutaretur. Etiam eo denique ad „Oratorem“ scribendum impulsus est, quod· proelio ad
Thapsum anno quadragesimo sexto commisso nulla jam spes reipublicae conservandae relicta
erat, qua in Bruto scribendo aliqua ex parte saltem erat affectus. Qua re Cicero impellebatur,
ut a negotiis publicis se removeret et libris scribendis operam daret, ut hoc saltem modo
patriae prodesset.

Ita postquam quibus de causis Cicero post libros de oratore editos etiam Brutum
scripserit et Oratorem breviter exposuimus, apparet hos duos libros a libris de oratore editis
minime sejungendos esse, sed tria illa opera artissime inter sese cohaerere. Atque sic statuo
duos illos libros, Brutum et Oratorem, quamquam multis locis eadem quae libri de oratore
editi nos doceant, tamen ad animos dicendi studiosorum etiam magis excolendos idoneos fuisse.

