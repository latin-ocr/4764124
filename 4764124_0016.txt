,6-

quo perfectissimo Stoico summam eloquentiam non desideramus. Quodsi omnia a philosophis
essent petenda, Peripateticorum institutis commodius fingeretur oratio, quorum in doctrina·
atque praeceptis disserendi ratio conjungitur cum suavitate dicendi et copia. Eodemque modo
in Bruto explicat nisi qui litteris Graecis imbutus sit perfectum oratorem dici non posse.
Jam ea ipsa re, quod in Bruto Romanorum eloquentiae historiam nobis tradidit pauca praefatus
de Graecorum eloquentiae historia, Cicero declarat Graecorum eloquentia partam esse elo·
quentiam Romanorum. Multis praeterea Bruti locis, quanti momenti Graecorum oratorum
studium ad suum ipsius ingenium oratorium excolendum fuerit, indicat. Atque ex Thmydidis
scriptis didicerat grandem verbis et crebrum sententiis esse, Socratis scriptis subtilitatem
quandam disputandi sibi quaesiverat, Isocratis orationibus intellexerat etiam in soluta oratione
oportere servari modum atque numerum, Lysiae orationibus subtilitatem atque dictionis ele-
gantiam sibi paraverat. Demosthenis autem orationibus, quem solum oratorem perfectum
vocari posse Judicabat, effectum est, ut Cicero ingenii acumen et sententiarum granditatem
consentient-ia cum dictione eleganti atque pressa sibi pareret. Ita Graecorum oratoribus ad
dicendi imitationem propositis Cicero in Bruto docebat Romanorum oratores aetatis vetustioris
haud negligendos esse. Quibus quod 111 Bruto multum tribuebat et contendebat Catonis et
Curionis libros saepissime volvendos esse. eo pertinebat, quod illorum libri ad Ciceronis inge-
nium excolendum multum valuerant. Praeterea autem quantam vim scriptio orationum habeat

exponit et Romanos hortatur, ut orationes scribant.. Nullam enim rem tantum ad dicendum
et ad memoriam in posterum ingenii proficere quantum scriptionem. De sermonis vero incor-
rupta integritate atque elegantia optime meritum se esse quantopere Ciceroni fuerit persuasum,
ea re perspici potest, quod in Bruto commemorat Μ. Antonium — quem oratorem perfectum
fuisse constat — diligenter loquendi laude caruisse. Se ipsum Cicero putat eam ob rem
summa laude dignum esse, quod σχήματα et διανοίας et λέξεως 111 dicendo adhibeat. Praeter
pondus et gravitatem in oratore censet oportere esse salem, facetias, leporem. scurrilem
autem leporem oratorum inanium vehementer rejicit. Neque parvi momenti ad audientium
animos et inflammandos et flectendos actionem esse existimat, quae non solum voce, sed etiam
corporis gestu constet.. Atque de voce nonnulla praecepta tradit narrans se ipsum initio omnia
sine remissione vi summa vocis et totius corporis contentione dixisse, postea Molonis opera
redundantem se et superfluentem juvenili quadam dicendi impunitate et licentia repressum et
quasi extra, ripas diffluentem coercitum esse. Qua in re Cicero Demostheni assentitur, qui
primum, secundum, tertium oratori actionem esse dixerat. Nulla enim re audientium animos
magis inflammari nullaque re oratores magis ita videri, ut ipsi videri vellent. Praecipue de-
nique propter laborem forensem aliis omnibus oratoribus anteponendum se esse neque ullo loco
nisi in foro oratorem gloriam adipisci posse arbitrabatur. Itaque Isocratem, Lysiam, Demet-
rium, M. Pisonem, C. Censorinum in oratorum perfectorum numerum non referendos docet.
Quos omnes labores ac molestias forenses fugisse. Prorsus aliter se ipsum egisse, quum dicendo
rempublicam saepissime defenderit ac tuitus sit. Solum igitur sc esse oratorem, qui de republica
optime sit meritus. Isocratis mentionem facit, qui, quamquam magnus orator et perfectus
magister, tamen forensi luce caruit. Ac pari modo Lysiam commemorat, qui egregie subtilis
scriptor atque elegans in causis forensibus versatus non est. Majoribus autem laudibus Cicero
artem suam in causis publicis spectatam efferre non potest quam eo 1000 quo de prima causa
publica pro Sex. Roscio dicta verba facit. Quam orationem dicit tantum commendationis habuisse,
ut non ulla causa fuerit quae non digna suo patrocinio visa'sit.

